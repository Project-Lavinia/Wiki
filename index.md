# Hva er Lavinia?

Lavinia er et nettbasert dataverktøy som gjøre det mulig å foreta mandatberegninger for stortingsvalg
og kommunestyrevalg ved å variere ulike deler av valgordningen. Hensikten med Lavinia er å skape
en dypere forståelse for hvordan valgsystemet – som en viktig del av vårt demokrati – virker.
Programmet er basert på læring gjennom praktiske øvelser.

Hvilke partier vinner eller taper på et høyere eller lavere første delingstall, en annen beregningsformel
eller flere utjevningsmandater? Det er lett å tro at valgordningen er kjedelig og vanskelig. Lavinia gjør
det enkelt og lett forståelig å se hvilken betydning de ulike bestemmelsene har for valgresultatet. Både
skoleelever/studenter, journalister, politikere, forskere og vanlige velgere kan ha nytte av programmet.
Mange tidligere valg er lagt inn, slik at programmet også kan brukes som et oppslagsverk. Hvem vant
valget i din kommune og ditt fylke ved siste valg og for 20 år siden?

Lavinia bygger videre på programmet Celius som Bernt Aardal utviklet og skrev. Celius var oppkalt
etter stortingsmann og kemner Celius i Nils Kjærs komedie Det lykkelige valg (Det lykkelige valg, Oslo:
Gyldendal Norsk Forlag, 1971). Lavinia er derimot oppkalt etter Celius kone som overtok
stortingsvervet etter sin mann, og markerer at valgkanalen er blitt en viktig kanal for kvinnelige
politikere og ledere.

## Tabeller og oversikt

   [Fylker](menu.md#fylker)  
   [Landsoversikt](menu.md#landsoversikt)  
   [Utjevingsmandater](menu.md#utjevingsmandater)  
   [Restkvotienter](menu.md#restkvotienter)  
   [Fylkesfordeling av mandater](menu.md#fylkesfordeling-av-mandater)  
   [Enkeltfylke](menu.md#enkeltfylke)  

## Endringsmuligheter

   [Velg år for stortingsvalg](menu.md#menyer)  
   [Beregningsmetode](menu.md#valgt-metode)  
   [Første delingstall](menu.md#første-delingstall)  
   [Sperregrense](menu.md#sperregrense)  
   [Sperregrense for distriktsmandater](menu.md#sperregrense-for-distriktsmandat)  
   [Antall utjevningsmandater](menu.md#utjevningsmandater)  
   [Antall distriktsmandater](menu.md#distriktsmandater)  
   [Arealfaktor](menu.md#arealfaktor)  
   [Disproporsjonalitetsindeks](menu.md#disproporsjonalitetsindeks)  

## Ordliste

* **Stortingsvalg**  
Valg av representanter til Stortinget foregår hvert fjerde år. Stortinget består av i alt 169 representanter der 150 mandater fordeles distriktsvis, mens 19 mandater fordeles som utjevningsmandater.

* **Distriktsmandater**  
Distriktsmandater fordeles etter partienes stemmetall i de enkelte valgdistrikter (som i Norge er fylkene). Hvert fylke har et fast antall mandater som velges direkte av velgerne i fylket.

* **Utjevningsmandater**  
Etter at 150 distriktsmandater er fordelt i de 19 valgdistriktene, skjer fordelingen av de 19 utjevningsmandatene. Utjevningsmandatene går til de partiene som har kommet dårligere ut av distriktsfordelingen enn deres stemmeandel skulle tilsi, men bare til partier som får minst 4,0 prosent oppslutning på landsbasis (sperregrensen).

* **Sistemandat og marginen**  
Ved stortingsvalg er vi ofte interessert i vite hvilket parti som fikk sistemandatet (i distriktet) og hvor mange stemmer det var om å gjøre for at et annet parti hadde vunnet dette mandatet. 

* **Restkvotient**  
I en valgkrets, etter at mandatene er delt ut, så er restkvotientene det samme som partiene sine gjenstående stemmeantall. Det vil si stemmene som er igjen etter at Saint Legues metode er utført.

* **proporsjonalitet**  
Hvor stor grad en valgordning avviker fra matematisk "rettferdighet", det vil si at partienes andel av mandater er lik deres andel av stemmene. 

